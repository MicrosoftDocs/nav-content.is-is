---
title: "Bókun innkaupa"
author: SusanneWindfeldPedersen
ms.custom: na
ms.date: 09/22/2016
ms.reviewer: na
ms.suite: na
ms.tgt_pltfrm: na
ms.topic: article
ms-prod: dynamics-nav-2017
ms.translationtype: Human Translation
ms.sourcegitcommit: 51adfb3588099c496f0946ff71da5c6fe518f070
ms.openlocfilehash: c03d031e951bc185b18bedaf428d414c1fe2e7d1
ms.contentlocale: is-is
ms.lasthandoff: 06/26/2017

---

# <a name="posting-purchases"></a>Bókun innkaupa
Í **bókunarflokki** á innkaupaskjali er hægt að velja milli eftirfarandi bókunaraðgerða:

- **Færsla**
- **Forskoðun bókunar**
- **Bóka og prenta**
- **Prófunarskýrsla**
- **Bóka runu**

Þegar lokið hefur verið við allar línurnar og allar upplýsingar færðar á innkaupapöntunina er hægt að bóka hana, það er að segja stofna móttöku og reikning.

Þegar innkaupapöntun er bókuð, eru reikningur lánardrottins, fjárhagurinn og birgðahöfuðbókarfærslur uppfærðar.

Innkaupafærsla er stofnuð í töflunni  **Fjárhagsfærsla** fyrir hverja innkaupapöntun. Færsla er einnig stofnuð í lánardrottnareikningi í töflunni **færsla í lánardrottnabók** og fjárhagsfærsla er stofnuð í viðeigandi safnreikningi lánardrottna. Auk þess getur bókun pöntunarinnar leitt til VSK-færslu og fjárhagsfærslu vegna afsláttar. Hvort færsla vegna afsláttar er bókuð fer eftir því sem er í reitnum **Afsláttarbókun** í glugganum **Innkaupagrunnur**.

Birgðafærsla er stofnuð í töflunni  **birgðafærsla** fyrir hverja innkaupapöntunarlínu (ef innkaupalínurnar eru með vörunúmerum) eða þá að fjárhagsfærsla er stofnuð í töflunni **Fjárhagsfærsla** (ef fjárhagsreikningur er í innkaupalínunum). Þar að auki eru innkaupapantanir alltaf skráðar í töflunum **Innk.móttökuhaus** og **Innk.reikningshaus** .

Áður en byrjað er að bóka er hægt að prenta prófunarskýrslu sem er með öllum upplýsingum í innkaupapöntuninni og birtir hugsanlegar villur. Til að prenta skýrsluna er farið í flipann **Bókun**valin, og síðan **Prufuskýrsla**.

**Mikilvægt**: Hægt er að stofna bæði móttöku og reikning þegar pöntun er bókuð. Það er hægt að gera samhliða eða hvort í sínu lagi. Einnig er hægt að mynda hlutamóttöku og gera hlutareikning með því að fylla út reitina **magnt til móttöku** og **magn til að reikningsfæra** í einstökum innkaupapöntunarlínum áður en bókað er. Bent er á að ekki er hægt að búa til reikning fyrir einhverju sem hefur ekki verið móttekið. Það er að segja, áður en hægt er að gera reikning verður móttaka að vera skráð, nema móttaka sé skráð um leið og reikningur er gerður.

Hægt er annað hvort að bóka, eða bóka og prenta. Ef valið er að bóka og prenta prentast skýrslan við bókun pöntunarinnar. Einnig er hægt að velja aðgerðina **Fjöldabóka** sem býður upp á að bóka nokkrar pantanir í einu.

Þegar bókun er lokið hverfa bókuðu innkaupalínurnar úr pöntuninni. Skilaboð segja til um hvenær bókun er lokið. Að þessu loknu má sjá bókuðu færslurnar í ýmsum af þeim gluggum sem innihalda bókaðar færslur, eins og **Lánardrottinsfærslur**, **Fjárhagsfærslur**, **Birgðafærslur**, **Innkaupaafhendingar** og **bókaðir Innkaupareikninga** glugga.

## <a name="see-also"></a>Sjá einnig
[Bóka skjöl og færslubækur](ui-post-documents-journals.md)

