---
title: "Að nota Dynamics NAV sem innhólf fyrirtækisins í Outlook"
author: edupont04
ms.custom: na
ms.date: 09/22/2016
ms.reviewer: na
ms.suite: na
ms.tgt_pltfrm: na
ms.topic: article
ms-prod: dynamics-nav-2017
ms.translationtype: Human Translation
ms.sourcegitcommit: 51adfb3588099c496f0946ff71da5c6fe518f070
ms.openlocfilehash: 647ebd5d4f47a367c86fc02057e28c514a433aec
ms.contentlocale: is-is
ms.lasthandoff: 06/26/2017

---

# <a name="using-dynamics-nav-as-your-business-inbox-in-outlook"></a>Að nota Dynamics NAV sem innhólf fyrirtækisins í Outlook
Dynamics NAV kynnir möguleikann á að stjórna samskiptum innan fyrirtækisins við viðskiptamenn og lánardrottna beint í Microsoft Outlook. Með Dynamics NAV Outlook-innbótinni er hægt að skoða fjárhagsleg gögn sem tengjast viðskiptamönnum og lánardrottnum, ásamt því að semja og senda fjárhagsleg skjöl, svo sem tilboð og reikninga.  

Einhver fyrirtæki með Office 365 takmarka leyfi notenda til að nota innbætur. Því þarf að ganga úr skugga um að þú hafir Office 365 áskrift sem felur í sér tölvupóst og gerir það mögulegt að nota innbætur. Hægt er að skrá sig í 1 mánaðar ókeypis prufutímabil fyrir Office 365 [hér](https://products.office.com/try).  

## <a name="get-the-add-in"></a>Sækja innbót
Í Dynamics NAV má m.a. finna hjálparuppsetningarleiðbeiningarnar **Setja upp Office-innbætur**. Þessar leiðbeiningar hjálpa þér að setja upp tengingu milli Office 365 reiknings og Dynamics NAV. Innbót Dynamics NAV er þá sjálfkrafa bætt við Outlook.  

Nýju innbótinni er bætt við Outlook-borðann, og í Outlook Web Access er hægt að sjá hana í innbótarborðanum, beint fyrir ofan meginmál tölvupóstskeytisins.  

## <a name="using-the-add-in"></a>Að nota innbótina
Þegar þú færð skilaboð frá viðskiptamanni, beint Í Outlook, er hægt að opna innbót Dynamics NAV sem þekkir Jim sem ber kennsl á viðskiptamanninn og opnar viðskiptamannaspjaldið fyrir fyrirtæki hans. Í þessu yfirliti má sjá yfirlit yfir upplýsingar um viðskiptamann, auk þess sem hægt er að kafa niður fyrir nánari upplýsingar um tiltekin skjöl. Einnig má fá frekari upplýsingar um söluferil viðskiptamannsins.
Í innbótinni er hægt að stofna sölutilboð og senda það aftur til þessa viðskiptamanns án þess að fara úr Outlook. Allar upplýsingar sem þarf að senda sölutilboðið eru tiltækar í viðskiptainnhólfinu í Outlook.  
Þegar búið er að færa inn gögnin er hægt að bóka tilboðið. Síðan er hægt að senda það með tölvupósti. Dynamics NAV býr til PDF-skrá með sölutilboðinu og tengir það við tölvupóstskilaboðin sem notandi býr til í innbótinni.  

Svipað gildir um skilaboð frá lánardrottnum og innkaupaskjölum.  

Stundum er þörf á að sjá fleiri reiti en hægt er að sjá í innbótinni, t.d. þegar á að fylla út línur í reikningi. Til að fá aðeins meira vinnurými er hægt að setja innbótina í aðskilinn glugga. Hún er enn hluti af Outlook en vinnuýmið er meira. Þegar gögn eru færð inn í skjalið í aðskilda glugganum eru breytingarnar vistaðar sjálfkrafa. Þegar lokið hefur verið við að færa inn gögn fyrir skjalið má loka síðunni. Með því að velja innbótina í Outlook endurnýjast skjalið sjálfkrafa með breytingunum sem veru gerðar í aðskilda glugganum.  

## <a name="quick-document-lookup"></a>Fljótleg uppfletting skjala
Innbótin Tenglar á skjöl í Dynamics NAV gefur fljótlegan aðgang að skjölum sem minnst er á í tölvupóstskilaboðum. Innbótin er tiltæk fyrir tölvupóstskilaboð ef fylgiskjalsnúmer er þekkt í meginmáli skeytisins. Opnun innbótarinnar veitir skjótan aðgang að skjalinu.  

Til dæmis ef viðkomandi berst tölvupóstskilaboð þar sem textinn *S-QUO100* birtist auðkennir Dynamics NAV það sem sölutilboð svo hægt er að opna skjalið í Outlook. Í Outlook skal velja hnappinn **Tenglar á skjöl** beint fyrir ofan meginmál tölvupóstskilaboðanna. Í Outlook Web App skal velja *S-QUO1001* textann í meginmáli tölvupóstskilaboðanna.  

Í innbótinni Tenglar á skjöl er hægt að breyta og vinna með skjöl, rétt eins og hægt er að gera í Dynamics NAV.

## <a name="see-also"></a>Sjá einnig
[Velkomin í Dynamics NAV](across-get-started.md)  
[Fjármál](finance-setup.md)  
[Stjórna sölu](sales-manage-sales.md)  
[Stjórnun innkaupa](purchasing-manage-purchasing.md)  

